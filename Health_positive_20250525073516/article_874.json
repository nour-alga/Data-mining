{
    "thread": {
        "uuid": "c0b45a64c4d2754adc916daa77b13c10a33e4584",
        "url": "https://www.lanazione.it/pisa/cronaca/stella-maris-hgfutnht",
        "site_full": "www.lanazione.it",
        "site": "lanazione.it",
        "site_section": "https://www.lanazione.it/sitemaps/nazione/sitemap_news1.xml",
        "site_categories": [
            "media",
            "top_news_it",
            "top_news"
        ],
        "section_title": "",
        "site_title": "La Nazione - Tutte le ultime notizie in tempo reale dalla Toscana",
        "title": "Stella Maris, nuovo ospedale dei bambini: ecco la posa della prima pietra. Oltre 44 camere per i pazienti",
        "title_full": "Stella Maris, nuovo ospedale dei bambini: ecco la posa della prima pietra. Oltre 44 camere per i pazienti",
        "published": "2025-04-24T02:00:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.lanazione.it/image-service/view/acePublic/alias/contentid/OGI0MzlhZWYtMDY1Ni00/0/t15cn-e.jpeg?f=16:9&amp;w=1200&amp;h=630",
        "performance_score": 0,
        "domain_rank": 17123,
        "domain_rank_updated": "2025-04-22T00:00:00.000+03:00",
        "licensing_agency": [],
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "c0b45a64c4d2754adc916daa77b13c10a33e4584",
    "url": "https://www.lanazione.it/pisa/cronaca/stella-maris-hgfutnht",
    "ord_in_thread": 0,
    "author": "La Nazione",
    "published": "2025-04-24T02:00:00.000+03:00",
    "title": "Stella Maris, nuovo ospedale dei bambini: ecco la posa della prima pietra. Oltre 44 camere per i pazienti",
    "text": "Pisa, 24 aprile 2025 – Via ufficiale, con la posa della prima pietra a cui hanno preso parte varie autorità, alla costruzione del nuovo ospedale dei bambini e dei ragazzi dello Stella Maris che sorgerà a due passi dal polo di Cisanello .\nIl nuovo complesso, è stato voluto per “garantire le migliori cure ai piccoli pazienti che hanno bisogno di diagnosi, assistenza, trattamento e riabilitazione per patologie neuropsichiatriche”. Con i suoi 12mila metri quadri di superficie edificata - che ospiteranno 44 camere per la degenza , 44 ambulatori e oltre 1000 metri quadrati di laboratori, oltre a 50 sale per l’osservazione terapeutica e a spazi per il gioco e per l’apprendimento - il nuovo complesso ospedaliero della Stella Maris è stato pensato per creare un rapporto nuovo e di sostegno reale all’intera famiglia. Un ospedale dalla forma ‘leggera’ che si inserisce nel parco di oltre 24mila metri quadri che lo attornia.\nDiagnosi, terapia, riabilitazione, ricerca e didattica potranno contare su elevati standard di accoglienza, comfort, sicurezza e tecnologia (verrà trasferito qui, ad esempio, anche il sistema di Risonanza Magnetica a 3 Tesla di ultima generazione). “Questo garantirà all’Irccs - si spiega - di crescere ancora, al servizio di bambini e ragazzi con patologie neurologiche, psicologiche e psichiatriche di grande complessità, come, per citarne alcune, l’autismo, l’epilessia, le paralisi cerebrali, i disturbi del comportamento alimentare e quelli della condotta e del linguaggio. Il nuovo ospedale, si evidenzia, è inserito nell’area dell’assistenza biomedica di Cisanello e svilupperà sinergie assistenziali con il policlinico multi-specialistico e potenzierà la ricerca con gli enti scientifici (Università, Cnr, Sant’Anna, la Normale).\nIl costo dell’ospedale è di 28.850.000 euro più 4,5 milioni di acquisto del terreno: l’intero investimento sarà interamente sostenuto dalla Fondazione Stella Maris. Nell’attuale area, a Calambrone, resterà la sede direzionale e continuerà a operare la Risonanza Magnetica a 7 Tesla, prima e unica in Italia e tra le poche al mondo con questa intensità, impiegata in progetti di ricerca nazionali e internazionali. Per il resto del complesso, è in fase di valutazione la trasformazione in un polo di alta formazione.\n“In questo momento di Bellezza e Bene infiniti - ha detto il presidente di Stella Maris, Giuliano Maffei - vogliamo dedicare il nuovo ospedale ai nostri padri fondatori e a tutti quei genitori che hanno gli occhi spenti a causa del dolore lancinante e profondo per quella malattia, o per quella condizione comportamentale che, inaspettatamente, come un uragano, è entrato nelle loro famiglie”.\nE il direttore generale Roberto Cutajar ha aggiunto: “Chi verrà dopo di noi tra qualche decennio, potrà voltarsi indietro e guardare a questa giornata come a un punto di partenza che ha consentito lo sviluppo e lo svolgimento di tante nuove attività di assistenza e di ricerca per i bambini affetti da malattie neurologiche e psichiatriche, alleviando in modo deciso e significativo la sofferenza loro e quella delle loro famiglie”.\nInfine, secondo Giovanni Cioni, direttore scientifico della Stella Maris, “grazie al nuovo ospedale la Fondazione potrà raccogliere con fiducia le nuove sfide per la ricerca e per la cura dei disturbi neuropsichici che colpiscono in numero sempre crescente i bambini e adolescenti (più di 2 milioni oggi in Italia) e i nostri ricercatori clinici e di laboratorio già stanno sperimentando a Calambrone quelle tecnologie diagnostiche e terapeutiche innovative nella ricerca e nell’assistenza che saranno implementate e sviluppate nel contesto del costruendo ospedale, anche grazie alle sinergie con l’università, le aziende sanitarie, l’area di ricerca del Cnr, la Normale e la Scuola Superiore Sant’Anna”.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Health",
        "Human Interest",
        "Social Issue"
    ],
    "topics": [
        "Health->health facility",
        "Health->public health",
        "Health->health organisation",
        "Human Interest->ceremony",
        "Social Issue->social services",
        "Social Issue->communities",
        "Social Issue->children"
    ],
    "ai_allow": true,
    "has_canonical": false,
    "breaking": true,
    "webz_reporter": false,
    "external_links": [],
    "entities": {
        "persons": [
            {
                "name": "Maris",
                "sentiment": "none"
            }
        ],
        "locations": [],
        "organizations": [
            {
                "name": "E",
                "sentiment": "none",
                "tickers": [
                    {
                        "ticker": "E",
                        "exchange": "NYSE"
                    }
                ]
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "trust": {
        "categories": [],
        "bias": null,
        "source": {
            "type": null,
            "city": null,
            "state": null,
            "country": null,
            "domain_type": null,
            "agency": null,
            "organization_name": null
        }
    },
    "rating": null,
    "crawled": "2025-04-24T02:15:15.033+03:00",
    "updated": "2025-04-24T02:15:15.033+03:00"
}