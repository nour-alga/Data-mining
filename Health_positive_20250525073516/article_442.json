{
    "thread": {
        "uuid": "098874cf4c29c38b2cffad6713057d6b3d5c0924",
        "url": "https://www.repubblica.it/salute/2025/04/24/news/sigarette_elettroniche_pillola_per_smettere-424144714",
        "site_full": "www.repubblica.it",
        "site": "repubblica.it",
        "site_section": "https://laprovinciapavese.gelocal.it/salute/dossier/vaccini",
        "site_categories": [
            "media",
            "top_news_be",
            "top_news_ch",
            "top_news_it",
            "top_news"
        ],
        "section_title": "Vaccini",
        "site_title": "la Repubblica - News in tempo reale - Le notizie e i video di politica, cronaca, economia, sport",
        "title": "Sigarette elettroniche, una pillola aiuta a smettere - la Repubblica",
        "title_full": "Sigarette elettroniche, una pillola aiuta a smettere - la Repubblica",
        "published": "2025-04-24T01:01:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.repstatic.it/content/contenthub/img/2025/04/23/174254002-120347b6-60e5-443d-bbf8-b7db53fe93a9.jpg",
        "performance_score": 0,
        "domain_rank": 1090,
        "domain_rank_updated": "2025-04-22T00:00:00.000+03:00",
        "licensing_agency": [],
        "social": {
            "facebook": {
                "likes": 0,
                "comments": 0,
                "shares": 0
            },
            "vk": {
                "shares": 0
            }
        }
    },
    "uuid": "098874cf4c29c38b2cffad6713057d6b3d5c0924",
    "url": "https://www.repubblica.it/salute/2025/04/24/news/sigarette_elettroniche_pillola_per_smettere-424144714",
    "ord_in_thread": 0,
    "author": "di Elvira Naselli",
    "published": "2025-04-24T01:01:00.000+03:00",
    "title": "Sigarette elettroniche, una pillola aiuta a smettere - la Repubblica",
    "text": "Hanno fatto breccia tra i più giovani, grazie anche a strategie di marketing ben precise e a design accattivanti. E a una promessa infondata: far meno male delle sigarette tradizionali. Ma adesso che i fumatori di sigarette elettroniche sono milioni in tutto il mondo – oltre 1.3 milioni solo in Italia, secondo le stime dell’Istituto superiore di Sanità – cominciano anche i primi ripensamenti. Perché le e-cigarette non solo non aiutano a smettere di fumare ma creano dipendenza, visto che sempre di nicotina si tratta. E sempre di più sono quelli che l’hanno capito e vorrebbero chiudere.\nCome si smette? Ma come si smette di svapare? La soluzione sembra arrivare da uno studio appena pubblicato su Jama che fornisce i risultati della prima indagine su un farmaco che è stato utilizzato nei giovani tra 16 e 25 anni per smettere di svapare e guarirli dal craving, da quel desiderio incontrollabile di una sostanza creato dalle dipendenze. Lo studio è stato effettuato su persone che svapavano ma non utilizzavano tabacco in modo regolare.\n“La metà dei giovani che svapano – spiega a Salute Eden Evins , prima autrice dello studio e direttrice del Center for Addiction Medicine del Massachusetts General Hospital di Boston – vogliono ridurre o smettere. E le stime Usa ci dicono che sono circa 1.63 milioni. Una platea numerosissima alla quale finora non sono stati forniti strumenti adeguati, per questo abbiamo deciso di verificare con un trial se i farmaci potessero dare delle risposte”.\nChe cos’è la vareniclina Il farmaco in questione è la vareniclina, che interferisce con l’attività della nicotina a livello cerebrale, eliminando il piacere generato dal fumo di tabacco e riducendo il desiderio di fumare. Il farmaco – scrivono Evins e altri colleghi, anche loro della Harvard Medical School – ha dimostrato in studi precedenti di essere ben tollerato nei giovani, dimostrando evidenze preliminari nello stop allo svapo.\nLo studio Lo studio – a doppio cieco e randomizzato – ha reclutato 261 ragazzi e ragazze tra i 16 e i 25 anni. I requisiti: svapare nicotina 5 o più volte a settimana nei tre mesi precedenti, voler smettere o ridurre nel mese successivo, non aver fumato tabacco regolarmente prima, dove regolarmente vuol dire 5 o più giorni a settimana, dimostrare dipendenza da nicotina (misurata con un indice di dipendenza con 10 voci diverse), un livello maggiore di 30 ng/ml di cotinina (un metabolita della nicotina) nella saliva, un livello di monossido di carbonio nell’espirato minore di 10 parti per milione per escludere di essere fumatori. I partecipanti sono poi stati assegnati casualmente alla farmacoterapia – 12 settimane con 1 mg di vareniclina due volte al giorno per 7 giorni – o placebo incapsulato esattamente allo stesso modo. I partecipanti che hanno preso il farmaco hanno ricevuto sessioni di rinforzo comportamentale di 20 minuti, una a settimana per 12 settimane (lo studio è durato 24 settimane).\nI risultati La vareniclina ha aumentato la proporzione di partecipanti che hanno smesso di fumare per più di 4 settimane – e il cui stop al fumo è stato misurato con parametri biologici di vario tipo – in una percentuale del 51% contro il 14 del placebo. In più un tasso maggiore di astinenza a 24 settimane nel gruppo vareniclina supporta il risultato positivo del farmaco rispetto al solo intervento comportamentale. Gli effetti collaterali del farmaco sono simili a quelli già riscontrati in studi precedenti, ovvero nausea, insonnia, sonni agitati. “Scoprire però che un trattamento è efficace nei giovanissimi per i quali poi è probabile una rapida transizione verso disordini da uso di sostanze è particolarmente importante”, continua la dottoressa Evins. Che sottoliena la differerenza di risultati – che richiede un ulteriore studio – tra maschi e femmine.”C’è una differenza sia nella severità della dipendenza da nicotina che negli effetti dei trattamenti. Mentre la vareniclina si è dimostrata efficace sia nei maschi che nelle femmine il tasso di astinenza era del 7% nel ramo placebo e di quasi il 55% nel ramo vareniclina. A questo punto uno studio di farmacoterapia in prima linea con la vareniclina può essere particolarmente indicato per le ragazze che dipendono dalla nicotina svapata”.\nFumo e svapo danneggiano allo stesso modo le cellule che riparano i polmoni di Valentina Arcovio 22 Gennaio 2025\nIn Italia la situazione dei giovani non è diversa. “L’efficacia della vareniclina è nota –premette Simona Pichin i, che dirige il Centro nazionale Dipendenze e doping dell’Istituto superiore di Sanità – ed è un farmaco utilizzato tradizionalmente per trattare la dipendenza che dà la nicotina. Purtroppo però nella dipendenza intervengono altri fattori, la dipendenza è psicologica, fumo dopo il caffè, mentre sono al telefono, al lavoro, o quando mi rilasso, e fumo perché mi piace la gestualità. Ogni persona dipendente ha la sua storia, il farmaco non cura al 100 per cento e non c’è niente che non funzioni se non lo si vuole davvero. Su chi decide di smettere di fumare funziona tutto, ma si resta dipendenti per tutta la vita e quindi bisogna seguire delle accortezze per tutta la vita”.\nE poi ci sono i ragazzini. In Italia, racconta Luisa Mastrobattista , responsabile area fumo dell’Iss, la stima fatta tra gli studenti 14-17 anni che svapavano nel 2023 era di 428mila unità”. E si comincia anche prima. “Vengono attratti a 11-12 anni da sigarette colorate che sembrano pennarelli – continua Pichino – con e senza nicotina. Poi passano alle sigarette a tabacco riscaldato o a quelle tradizionali. L’industria è astuta a proporre tutta questa gamma di prodotti ma i ragazzi così assumono grandi quantità di nicotina che non sono neanche più facilmente misurabili perché ogni prodotto ha quantità diverse di nicotina. E tutti insieme aumentano la dipendenza”. Dipendenza che non si aspettano. “I nostri ragazzi erano sorpresi di essere diventati dipendenti svapando – conclude Evins – non erano affatto contenti di aver perso il controllo, di non riuscire più a studiare in biblioteca senza avere un bisogno irrefrenabile di uscire a svapare”.\nArgomenti fumo",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Health",
        "Lifestyle and Leisure"
    ],
    "topics": [
        "Health->drug rehabilitation",
        "Lifestyle and Leisure->wellness"
    ],
    "ai_allow": true,
    "has_canonical": false,
    "breaking": true,
    "webz_reporter": false,
    "external_links": [
        "http://www.repstatic.it/cless/main/nazionale/2020-v1/include/detail/paywall.html",
        "https://jamanetwork.com/journals/jama/fullarticle/10.1001/jama.2025.3810?guestAccessKey=8c0aa836-0f6d-465e-86ea-178fe0d81e70&utm_source=for_the_media&utm_medium=referral&utm_campaign=ftm_links&utm_content=tfl&utm_term=042325",
        "http://www.repstatic.it/cless/common/box/outbrain/2022-v1/include/short.html",
        "http://repstatic.it/cless/common/box/outbrain/2022-v1/include/short.html",
        "http://repstatic.it/cless/main/nazionale/2020-v1/include/detail/paywall.html",
        "https://www.jamanetwork.com/journals/jama/fullarticle/10.1001/jama.2025.3810?guestAccessKey=8c0aa836-0f6d-465e-86ea-178fe0d81e70&utm_source=for_the_media&utm_medium=referral&utm_campaign=ftm_links&utm_content=tfl&utm_term=042325",
        "https://jamanetwork.com/journals/jama/fullarticle/10.1001/jama.2025.3810"
    ],
    "entities": {
        "persons": [],
        "locations": [
            {
                "name": "Salute Eden E",
                "sentiment": "none"
            },
            {
                "name": "Italia",
                "sentiment": "none"
            }
        ],
        "organizations": [
            {
                "name": "E",
                "sentiment": "none",
                "tickers": [
                    {
                        "ticker": "E",
                        "exchange": "NYSE"
                    }
                ]
            },
            {
                "name": "Citigroup",
                "sentiment": "none",
                "tickers": [
                    {
                        "ticker": "C",
                        "exchange": "NYSE"
                    }
                ]
            }
        ]
    },
    "syndication": {
        "syndicated": null,
        "syndicate_id": null,
        "first_syndicated": false
    },
    "trust": {
        "categories": [],
        "bias": "center",
        "source": {
            "type": null,
            "city": null,
            "state": null,
            "country": null,
            "domain_type": null,
            "agency": null,
            "organization_name": null
        }
    },
    "rating": null,
    "crawled": "2025-04-24T01:08:31.519+03:00",
    "updated": "2025-04-24T01:08:31.519+03:00"
}